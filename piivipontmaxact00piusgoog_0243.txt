eiusdem impetrata venia, coram sacerdote catholico
celebret, videri posset intrusus pro legitimo parocho
a fidelibus probari3 qaod sane fugiendum est.

Sin matrimonium a se iam contractum civili magi-
stratui declaret, videtur catholicus suam fidem ciura-
re, atque ad heterodoxorum partes transire, ut eorum
privilegio frui possit. Nam acatholicis dumtaxat edi-
ctum regium mensis Novembris anni 1787 concessit,
ut, sua matrimonia civili magistratui si ipsi denuncia-
rent, civilibus effectibus illa gauderent.

Ut igitur ad haec omnia apta daretur norma in
matrimonii celebratione servanda, idem Sanctissimis
plures regulas ponendas hic iussit, quihus catholico·
rum matrimoniis firmitas assereretur, nulla iidem schi-
smatis contagione polluerentur, et exteriorem quam-
cumque haeresis professionem devitarent.

Primo igitur fideles in Galliis debent matrimonio
coniungi a suo parocho legitimo, vel alio sacerdote de
eius, vel Ordinarii licentia3 nam matrimonium aliter
celebratum nullam vim haberet, ob celeberrimam
Tridentini concilii legem de clandestinis matrimoniis,
in illius regni parochiis iampridem promulgatam et
constantissime observatam.

2. Quoniam intrusus minime est parochus legitimus,
neque ullum habet titulum, seu verum· seu coloratum,
matrimonium coram eo contractum nullius certe robo-
ris est: qua etiam de causa, fideles abstinere debent, ne,
parocho suo legitimo praetermisso, adeant intrusum.

3. Caveant etiam fideles, qui matrimonio iuncti
fuerinta parocho legitimo, ne intruso sa sistant, ut ab
ec, ritu quovis sacro et religioso, rursus matrimonio
coniungantur, vel ab eo petant veniam, qua possint
ab alio sacerdote matrimonii sacramento coniungi, et
sacro ritu copulari. Ne id anim fiat, vetant omnino
rationes iam explicatae, cum de baptismo ageretur.

 

